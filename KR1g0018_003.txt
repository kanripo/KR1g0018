# -*- mode: mandoku-view; -*-
#+TITLE: 經典稽疑
#+DATE: 2015-08-24 22:19:06.075188
#+PROPERTY: ID KR1g0018
#+PROPERTY: BASEEDITION WYG    
#+PROPERTY: JUAN 後語
<pb:KR1g0018_WYG_003-1a>¶
經典稽疑後語¶
漢石經遺字者藏洛陽及長安人家葢靈帝熹平四年¶
所立其字則蔡邕小字八分書也其後屢經遷徙故散¶
落不存今所有者本數千字皆土壤埋没之餘摩滅而¶
僅存者爾據本傳稱邕以經籍去聖久逺文字多謬俗¶
儒穿鑿疑誤後學乃奏求正定六經文字自書册於碑¶
於是後儒晚學咸取正焉今石本既已摩滅而嵗久轉¶
寫日就訛舛以世所傳經書本校此遺字其不同者已¶
<pb:KR1g0018_WYG_003-1b>¶
數百言又篇第亦時有小異使完本具存則其異同豈¶
勝數耶而後世學者於去古數千百嵗之後盡絀前代¶
諸儒之論欲以已之私意悉通其説難矣(趙明誠/金石録)¶
宦者汝陽李巡以為諸博士試甲乙科争第髙下更相¶
告言至有行賂定蘭臺漆書經字以合其私文者乃白¶
帝與諸儒共刻五經文於石於是詔蔡邕等正其文字¶
自後五經一定争者用息(後漢/書)¶
夫石經之前行賂定字石經之後遷徙散落則私意求¶
<pb:KR1g0018_WYG_003-2a>¶
通信如徳甫之説故余不嫌固陋僭輯數條如右且巡¶
白靈帝使伯喈得行求正之志其有功經學誠足多也¶
因併識之丁亥夏五陳耀文書¶
　¶
　¶
　¶
　¶
　¶
<pb:KR1g0018_WYG_003-2b>¶
　¶
　¶
　¶
　¶
　¶
　¶
　¶
　經典稽疑卷下¶
